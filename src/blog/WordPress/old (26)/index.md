---
title: "【遊戲雜談】《血咒之城：暗夜儀式》免費DLC 斬月角色開通方法及講解 | DLC的迷思"
date: "2020-05-10"
categories: 
  - "sp"
  - "intro"
tags: 
  - "何師傅"
  - "血咒之城：暗夜儀式"
  - "遊戲攻略"

coverImage: "post_assets/thumbnail-7.jpg"
---

### 【遊戲雜談】《血咒之城：暗夜儀式》免費DLC 斬月角色開通方法及講解 | DLC的迷思

<iframe width="100%" height="440"src="https://www.youtube.com/embed/KCFbvubdWlI" 
  title="YouTube video player" frameborder="0" allow="accelerometer; autoplay;
  clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin" allowfullscreen></iframe>

大家好，又係我Snakie何師傅。  

  
雖然岩岩先講完係咁劈黎劈去有 D拉車，但係見到哩個更新咁無辦法喇，唯有入去再劈獲金喇。  

  
前言及其他野就無謂多講喇，我地直接進入主題：  

  
\[caption id="attachment\_145" align="alignnone" width="641"\]![](post_assets/P1-5.png) 附上影片入面出招表定格圖。\[/caption\]  

  
其實大家可以係Xbox Game Pass上搵到哩隻Game，如果有加入會員既話《血咒之城：暗夜儀式》  
係極力推薦，因為本傳遊戲已經好值得去玩，遊戲評測唔會講大話既！  

  
\[caption id="attachment\_146" align="alignnone" width="858"\]![](post_assets/P2-1-1024x525.png) 低清人權圖一張，廿三小時白金，過程暢快玩得爽快，正。\[/caption\]  

  
   

  
**影片以外評論** **– DLC****的迷思**  

  
以往師傅其實好少理會DLC哩樣野，因為師傅覺得DLC同呃錢係劃上一個等號，  
無一個DLC係必要或者有良心哩兩個字，只有玩家埋唔埋單哩一個考量係入面。  

  
好似《Final Fantasy XIII-2》咁，師傅係玩電腦版，照正常發揮由頭打到尾，直到打埋雷姐個章節我先爬返相關文章，  
發覺原來雷姐個一章，原來係DLC黎；一經調查後，發覺係本傳《Final Fantasy XIII-2》推出時間係15 December 2011，  
而雷姐章節推出日期為15 May 2012，即係話隔左5個月先推出，當下我聯想到既野係，  
如果我係由一開始推出就玩的說話，即係我要等約半年之後先玩得齊我係PC一氣呵成既玩曬既野，  
用DLC既邏輯套用動畫或電影劇集，即係我睇到最後個集先同我講大結局係To Be Continue…  
然後仲要唔知等幾耐之餘，係下次推出既時侯係要比錢先可以補完一D可能係無關重要既劇情，  
完全係同良心兩個字脫勾，所以講到無良DLC公司真係非Bandai同Square Enix莫屬。  

  
\[caption id="attachment\_147" align="alignnone" width="858"\]![](post_assets/P3-1-1024x576.png) 用DLC黎做補完計畫既幌子，實情就係利用想補完玩家既心理，將遊戲再分拆上市黎收錢。\[/caption\]  

  
\[caption id="attachment\_148" align="alignnone" width="858"\]![](post_assets/P4-3-1024x510.png) 入錢買機體其實已經同大陸Pay to Win既遊戲我覺得係同出一轍，有返少少良知都做唔到。\[/caption\]  

  
師傅自己第一個比錢既DLC係機戰OG入面既Dark Prison 白河愁篇，因為Fans向真係無辦法，明知都要比佢呃，  
好在個個DLC既內容同價錢(約2000Yen)絕對合理同抵玩；而第二個比錢既DLC近一年既係Djmax Respect PS4版本既歌曲DLC，  
每一次推出都會加入購物車，結果好似買左三個定四個，條數係等於個隻Game，即係total買左兩次同一隻Game，買完都覺得自己有d戇居。  

  
\[caption id="attachment\_149" align="alignnone" width="858"\]![](post_assets/P5-5-1024x576.jpg) 好似儲群星大碟咁，倒頭黎都無玩曬所有歌，係曬錢既。\[/caption\]  

  
有時係度諗，點解當年打機無DLC哩樣野但係個Content都可以咁豐富，反觀年代進步後又點解反而遊戲一定要出DLC先可以回本或者賺取更多利潤？  
有一個論點好值得深究，師傅都有放哩句係嘴邊用黎吸引朋友打機：  
以前一個常餐A凍奶茶，當年係22蚊；當年一隻正版Game，係350到500不等，當年細蚊仔邊有可能支持正版，  
有都會比人話傻仔或有錢仔；而家一個常餐A凍奶茶，可能而家係42到48不等；  
而家一隻正版Game，平起上黎80蚊有交易，食少餐好少少可以有廿小時既Game Time，廿個鐘正常人都要食三餐都講緊120蚊；  
而家哩個年代去打籃球book場都80蚊都未必做到，唔係唔打機下嘛？想打波咪打ＮＢＡ囉你都入唔到樽架啦。  

  
所以遊戲價錢同通帳脫勾既同時，廠商們用其他方法補貼遊戲利潤，其實係無可口非；  

  
\[caption id="attachment\_150" align="alignnone" width="858"\]![](post_assets/P6-1024x367.png) 最近有D話題性既遊戲之一，$78蚊既收費，你仲想點？\[/caption\]  

  
   

  
有《血咒之城：暗夜儀式》等等既良心制作公司既同時，亦都有Bandai同Square Enix既無良DLC廠商既存在，  
不過只要一日無營養既DLC都係有人埋單，而短期內亦未有相關可以幫遊戲廠商係利潤上進行替補既方法之前  
(Cloud Play同Subscription 可能係將來遊戲產業一個替補方法)，DLC都會繼續大行其道，市場始終主宰一齊，  
既然點都要有DLC，我只求出返D有營養既DLC，已經好滿足。  

  
多謝大家收睇，同樣地有咩問題同改善希望可以指點一下，謝謝你，再見諸位！  

  
By Snakie002何師傅  

  
YouTube: [Snakie002](https://www.youtube.com/channel/UCDOMLG_RBSoqVHK3sIYJeLA)  

  
FB Page: [Snakie002](https://www.facebook.com/Snakie002/)  

  
Twitch: [Snakie002](https://www.twitch.tv/snakie002/)  

  
Blog: [Snakie002hosifu](https://snakie002hosifu.blog)
