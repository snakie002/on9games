---
title: "【遊戲評測】《Gears Tactics》遊戲感想評價 | 戰棋 / 戰略遊戲沒落？"
date: "2020-05-06"
categories: 
  - "intro"
  - "sp"
tags: 
  - "何師傅"
  - "戰爭機器"
  - "遊戲評價"
  - "頻道"
  
coverImage: "post_assets/thumbnail-6.jpg"
---

### 【遊戲評測】《Gears Tactics》遊戲感想評價 | 戰棋 / 戰略遊戲沒落？

  
大家好，又係我Snakie何師傅。  

  
黎到五月新GAME數量開始減少畢竟每年每月都總有兩三個月淡季如果唔係點顯得佢旺季暢旺。  

  
五月尾既《Minecraft Dungeon》師傅上年係PAX Melbourne排左一個鐘試玩左15分鐘，  
起碼個15分鐘既Demo Gameplay係做得好吸引，同3個路人連機，頭五分鐘打一波怪，  
一兩分鐘執岩岩跌既裝可以換招，最後隻Boss仲要打唔死咁夠時間Time’s up 所有同學放低手制就唔比你繼續玩，  
係比想像中係極流暢爽快好多既Gameplay，當然一日未出就不能妄下判斷，始終Demo如封殺，都係有d保留好d既。  

  
\[caption id="attachment\_137" align="alignnone" width="858"\]![](post_assets/P1-2-1024x683.jpg) 上年PAX MELBOUNRE係小弟咁大個仔第一次親身去GAME SHOW, 澳洲D GAME SHOW真係流流地。\[/caption\]  

  
\[caption id="attachment\_138" align="alignnone" width="858"\]![](post_assets/P2-4-1024x683.jpg) 鬼佬係貼心同嚴謹既，除左提埋你要等兩個鐘，我影哩張佢都以為我偷影GAME PLAY即刻有個SECURITY要我剷左張相佢。\[/caption\]  

  
係哩隻Game未出之前師傅就提早入左Xbox Game Pass (PC) 睇下有咩玩，因為《Minecraft Dungeon》都會係Xbox Game Pass上面發售，  
所以試下早買睇下會唔會早享受啦。  

  
剛剛4月28就推出左用《Gears of War》， 做藍本既XCOM類回合制策略遊戲，《Gears Tactics》，  
我地開始進入主題睇下師傅仔點睇哩隻大隻仔模擬戰又好玩唔好玩，請看上面！  

  
**影片以外評論** **–** **戰棋／戰略遊戲沒落？**  

  
請注意，以下論點純述筆者個人感覺，帶有情緒及內容偏激，請小心服用。  

  
係玩《Gears Tactics》既時侯，有時侯會進入左回憶MODE，懷念以前玩機戰類格仔戰棋類(SLG)個陣個心情，  
確實好玩既格仔戰棋真係買少見少，機戰成個系列變左Fans Service，毫無挑戰性，重製個《_夢幻模擬戰_I & _II_》直頭誇張，  
夢４小弟當年爆左超過5次，見到隻1&2 我真係去玩模擬器無咁嬲；  
RTS既代表《Warcraft 3》,《AOC》，不但前無古人，點估到真係後無來者咁唔開心。  

  
\[caption id="attachment\_139" align="alignnone" width="858"\]![](post_assets/P3-1024x549.png) 曹操傳絕對係其中一個戰棋遊戲既指標，每十個年頭總會囉出黎爆返次，真係好玩。\[/caption\]  

  
經過網上各種爬文了解點解戰棋／戰略遊戲會愈黎愈沒落，其中有兩點想特別詳述：  

  
- 遊戲時間過長，相比其他遊戲學習及回報時間不一致，可能要玩一定時間長先會有特別既成長同分別；  
    反觀現今當道，一個最多五分鐘既教學就可以開始遊戲。速食，簡單，以及戰棋類遊戲玩法暫無太大突破，  
    令到由以前係一線遊戲類別變成而家小眾入面既小眾。
  
- 開發成本相比當道遊戲重，數字，關卡，角色，故事既設計過程複雜而且細致，否則根本玩唔到；  
    而且比較當道遊戲如MOBA 手機類，戰棋遊戲回報低，導致開發商對哩類遊戲卻步。
  

  
睇完之後，真係無咩講，只可以點頭表示認同。  

  
時間同市場會證明邊個係有智慧，當年既戰棋遊戲的確可以令人直豎拇指，可惜起碼暫時哩一刻，市場證明左，簡單速食先係當紮當打既遊戲。  

  
希望早晚可以再玩一次有味道有意思既機戰，唯有等囉，做人最緊要有希望。  

  
\[caption id="attachment\_140" align="alignnone" width="858"\]![](post_assets/P4-2-1024x576.png) 除左戰鬥畫面熱血之外，經過一輪鋪排同設計之後成功打出一個目標既傷害同結果，就係戰棋遊戲最好玩既地方。\[/caption\]  

  
By Snakie002何師傅  

  
YouTube: [Snakie002](https://www.youtube.com/channel/UCDOMLG_RBSoqVHK3sIYJeLA)  

  
FB Page: [Snakie002](https://www.facebook.com/Snakie002/)  

  
Twitch: [Snakie002](https://www.twitch.tv/snakie002/)  

  
Blog: [Snakie002hosifu](https://snakie002hosifu.blog)
