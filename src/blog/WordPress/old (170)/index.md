---
title: "【遊戲評測】Rogue-Lite《Hades》近年小數爽快ARPG作品 | 何謂搶先體驗?"
date: "2020-02-20"
categories: 
  - "sp"
  - "intro"
tags: 
  - "ARPG"
  - "Hades"
  - "何師傅"
  - "黑帝斯"
coverImage: "post_assets/P3-2.jpg"
---

### 【遊戲評測】Rogue-Lite 《Hades》近年小數爽快ARPG作品 | 何謂搶先體驗?

  
   

  
近排因為抗疫問題，多左同朋友討論一個老生常談既問題：「近排有咩Game好玩？」。  

  
哩個問題入面既「近排」同「好玩」，其實同時間性與遊戲性，係無實際關係，  
因為可能問哩個問題既朋友，連上年既Game of The Year《隻狼》都無玩過。  
所以隻Game係咪新出，同隻Game好唔好玩，係無直接關係；最主要都係，你會唔會去玩？  

  
   

  
\[caption id="attachment\_66" align="alignnone" width="1024"\]![](post_assets/P1-1.jpg) Game of The Year《隻狼》，唔係個個受得起。\[/caption\]  

  
   

  
終於可以入正題，今次介紹既遊戲《Hades》，大早係Dec 2018 Epic Store 上面有Early Access，  
都係近代電腦遊戲既其中一個製作方式：遊戲完成度未夠100%，製作團隊會用一個較低既價錢，  
先推出有限度既Demo比玩家試玩，從而令到團隊有穩定收入去繼續製作及更新遊戲。  
早買早享受既玩家可以以Early Access購入，遊戲一邊製作一邊更新，並且可以享受更新前後既分別；  
正式推出先買既玩家可能會比一個較高既價錢購入一個100% 完成度既遊戲；分別在於，  
Early Access既玩家可能會承受一個風險：遊戲因為各種問題無法完成推出市場，簡單講就係，「被撻訂」。  

  
   

  
\[caption id="attachment\_67" align="alignnone" width="631"\]![](post_assets/P2.png) Early Access的確係對有誠意既廠商有好大幫助，不過奸商亦都可以從中搞事。\[/caption\]  

  
   

  
製作團隊Supergiant Games其下作品包括《Bastion》、《Transistor》、《Pyre》 及今日介紹既《Hades》。  
團隊作品以歐美美術風格畫風及遊戲深度為主，有興趣既朋友可以去Steam睇下佢地有Bundle發售緊。  

  
   

  
\[caption id="attachment\_68" align="alignnone" width="460"\]![](post_assets/P3-1.jpg) 《Hades》終於係Dec 2019擺脫Epic Store既魔掌加入Steam。\[/caption\]  

  
   

  
\[caption id="attachment\_69" align="alignnone" width="848"\]![](post_assets/P4.png) 小弟有玩過《Bastion》，絕對值回票價有餘既好遊戲之一。\[/caption\]  

  
   

  
《Hades》故事方面，目前為止都未有一個好明確既表達：主要講主角Zagreus為左逃離廢老老豆哈迪斯（Hades）  
控制既地獄世界（Underworld），出去奧林帕斯山（Mount Olympus）尋找家母。  
遊戲入面有大量大家都耳熟能詳但其實唔係好知佢做咩既希臘神，例如有Puzzle and Dragon既戰軍神，木希等等。  

  
   

  
\[caption id="attachment\_70" align="alignnone" width="1024"\]![](post_assets/P5.jpg) 鬼妹同日本妹，係難簡既。\[/caption\]  

  
遊戲由地獄開始，一路打到上山頂，最後嬴左老豆之後，主角就會**唔知點解**死左然後再去返地獄，**無限淪回**。  

  
製作團隊表明遊戲故事只係暫定，正式推出既時候可能會有第二個故事或解釋各樣。  

  
聽落去好似好無厘頭，遊戲重點就係在於，**無限淪回**。  

  
\[caption id="attachment\_71" align="alignnone" width="858"\]![](post_assets/P6-1024x576.jpg) 第一次爆機然後再被自殺真係唔知咩事。\[/caption\]  

  
我地一步一步探討哩個遊戲既深度，先講解遊戲特式，暫時有五樣武器比玩家選擇，其中包括：  

  
- Stygian Blade（劍），簡單直接普攻或大範圍AOE。
  
- Eternal Spear（矛），極靈活遊走及中距離攻擊。
  
- Heart-Seeking Bow（弓），最遠距離及單一爆發。
  
- Shield of Chaos（盾），多變動武器，遠近兼備。
  
- Adamant Rail（鎗），中距離大爆發武器。
  

  
操作方面每款都有不同，大致上可分為普攻，重擊及Dash，各種武器有特別Skill Set等等。  

  
\[caption id="attachment\_72" align="alignnone" width="858"\]![](post_assets/P7-1024x576.jpg) 鎗係一月份既更新既武器，證明製作團隊更新速度有一定保證。\[/caption\]  

  
簡好武器之後就可以開始逃生。遊戲每一層有特定怪物及陷阱，清場後可以選擇下一關既報酬，  
可以選擇強化角色能力，金錢或其他貨幣，血量上限回血等等，直到去到最後大佬，  
哩個Run就為之完結，然後**無限淪回**，由起步開始。  

  
   

  
\[caption id="attachment\_73" align="alignnone" width="858"\]![](post_assets/P8-1024x576.jpg) 最後樓層就會打自己老豆，戰勝之後，就會返到地獄入口。\[/caption\]  

  
遊戲除左爽快度極高之外，重點就係Rogue-Lite玩法。作為Rogue-Lite遊戲，每一次既逃生都會同上次唔一樣，  
因為每一次報酬同技能既選擇都唔會一樣，而且不同技能同武器既配合可以令到每一次既逃生都好似新既一樣。  
例如攻速較高既劍，強化後可以變為攻速較慢既重攻擊，改變角色打法。  

  
\[caption id="attachment\_74" align="alignnone" width="1024"\]![](post_assets/P9.jpg) 遠距離既弓，強化後可以將儲箭變成連射瞬發，可以將由遠距離遊擊打法變成近距離靈活走位。\[/caption\]  

  
每一層都有機會遇到之前所講既希臘神，會賦予不同既技能，從而改變武器打法，令遊戲變化更大更有趣，  
亦都係Rogue-Lite遊戲既最大特色。例如雅典娜（Athena）可以令到角色係DASH既時候產生反彈（Deflect），  
將遠程攻擊反彈到敵人身上；木希阿提密斯（Artemis）可以令到角色有爆擊效果，將攻擊力提升到極致。  
兩者配合就可以做到一個效果：每當有危險既時候都Dash一下，做到有限度既防禦，同時用最大攻擊力打擊對手。  
除此之外，仲有各式各樣技能加強或者改變武器動作，令到每一次既遊戲都有唔同既攻擊模式！  

  
\[caption id="attachment\_75" align="alignnone" width="1024"\]![](post_assets/P10.jpg) 由一個普通既Dash變左一個有反彈盾既Dash絕對可以由走路變成追\[/caption\]  

  
每一個技能都有分稀有度（Rarity），同抽蛋一樣，每一次都好似神Up一樣可能會有驚喜。  
同時，亦都同抽蛋一樣，可能你玩緊戰軍神（Ares），以**一擊走位**為主，但係佢出左個Legendary既宙斯（Zeus）技能，  
以**攻速**為重點，結果同Puzzle and Dragon一樣，一個光屬一個火屬完全唔夾，又變左一個限定倉管，得物無所用。  

  
   

  
\[caption id="attachment\_76" align="alignnone" width="858"\]![](post_assets/P11-1024x574.png) 圖中就係一個尷尬既Legendary Boon，因為打尾王既時候魅惑（Charm）可能真係用唔著。\[/caption\]  

  
技能以外就係武器既分別，上述所講既五種武器（暫時），通關之後可以作進一步強化，  
其中暫時已經開放既矛開放左關刀模式，令到本身以中距離同投擲打法既矛，  
就會因為強化成關刀變成一個儲氣吸血既流派。  

  
\[caption id="attachment\_77" align="alignnone" width="858"\]![](post_assets/P12-1024x553.png) 可以見到矛暫時有四個形態比玩家選擇，都係會改變武器打法。 關刀可以用特定招數吸血，但係血量上限會有下降，想無缺點咁用關刀就要不停打材料升級！\[/caption\]  

  
**簡單黎講，每次既逃走，都會因為玩家選擇唔同既武器，同埋每遇到唔同既神比你既不同技能，  
可以配搭出完全唔一樣既打法，再次食返****Rogue-Lite****哩個主題。**  

  
除左自身強化之外，遊戲仲可以強化其他元素，，透過每一次既逃走，玩家可以得到各種強化貨幣，  
例如**黑暗元素**，**鑽石**，**裝飾**等等。哩一類既貨幣可以提升技能稀有度，金錢，  
或者有機會遇到更難既試鍊，從而獲得更多既貨幣或者道具再一次強化。  

  
\[caption id="attachment\_78" align="alignnone" width="858"\]![](post_assets/P13-1024x576.jpg) 除左可以提升死亡次數同血之外，仲可以調整運氣等自己整一個岩用既神Up出黎！\[/caption\]  

  
製作團體都知道現今遊戲要整到長壽襟玩，就咁Rogue-Lite已經唔足夠。所以遊戲通關後就會開放Hell Mode，  
令到遊戲難度同打法再一次改變，而且報酬亦都會相應改變。去到遊戲大後期，  
可以練到主角同超人一樣咁好打黎虐殺敵人，亦到可以將敵人變到石頭一樣咁硬淨黎自虐自己。  

  
\[caption id="attachment\_79" align="alignnone" width="858"\]![](post_assets/P14-1024x576.jpg) 愈大獲愈快樂，因應Heat Gauge Level，可以得到既報酬亦都會相應提高。\[/caption\]  

  
每一次既逃走，如果順利由頭打到尾，其實大約都係半個鐘倒，暫時小弟買左兩日都已經打左十八個鐘，  
就當每次都半個鐘一次，都已經嘗試逃走左三四十次，只有兩次係成功咁大罷。  
幾位朋友買左Game Time已經過左一百個鐘，耐玩度絕對有保證。  

  
   

  
\[caption id="attachment\_80" align="alignnone" width="858"\]![](post_assets/P15-1024x576.jpg) 幾經艱辛，小弟打左十八個鐘終於用弓嬴到第一次！\[/caption\]  

  
Rogue-Lite類ARPG遊戲需要愈黎愈多，然而有質素同畫風比較有水準既其實唔算太多。小弟認為《Hades》既PROS / CONS可以分為：  

  
PROs：  

  
- 小數Rogue-Lite ARPG 有大作水準；
  
- 爽快度結合運氣抽技能絕對令遊戲耐玩度大增；
  
- 遊戲設計到每次逃走都只係半個鐘，Kill Time好選擇；
  
- 更新速度非常合理，大約一個月會有一個大型更新，刺激玩家可以繼續逃走；
  
- **價錢公道，而家都只係賣緊港幣＄１０９，平過口罩，抗疫一流。**
  

  
   

  
\[caption id="attachment\_81" align="alignnone" width="858"\]![](post_assets/P16-1024x228.png) $109，邊爐口罩洗手液都買唔到啦。\[/caption\]  

  
CONs:  

  
- 暫時只有Steam及Epic Store有售，可能要等到正式推出先有Switch版本；
  
- 易學難精，對於輕度玩家可能覺得上手困難；
  
- 針無兩頭利，Rogue-Lite玩法代表要成功做出極致技能配合難度過高；
  
- 單機遊戲可能非現今主流；
  

  
綜合評分：85  

  
總括黎講，小弟認為**港幣１０９**已經係物超所值，假設你唔係重度玩家，可能只係玩廿個鐘，除番開黎計，  
你係比緊**港幣五個半**一個鐘，仲平過菲傭，都未計個菲傭唔會更新仲要加保費添。  

  
如果你問得「近排有咩Game好玩？」，又鍾意ARPG類遊戲，想輕鬆進行遊戲，又或者想試下未試過既Indie類，  
小弟極力推薦《Hades》。其實隻Game係有殘體版，但係小弟就寧願睇英文都唔想見到甩皮甩骨既文字，大家可以自行斟酌。  

  
\[caption id="attachment\_82" align="alignnone" width="858"\]![](post_assets/P17-1024x576.jpg) 《Hades》其實語言問題不大，坦白講以前唔識字去玩日文FF7都一樣會流眼淚啦。\[/caption\]  

  
當然，如文中開頭所講，問完你都係唔會去玩既，咁咪，  

  
當睇下遊戲新聞囉。  

  
   

  
By Snakie002何師傅  

  
YouTube: [Snakie002](https://www.youtube.com/channel/UCDOMLG_RBSoqVHK3sIYJeLA)  

  
FB Page: [Snakie002](https://www.facebook.com/Snakie002/)  

  
Twitch: [Snakie002](https://www.twitch.tv/snakie002/)  

  
Blog: [Snakie002hosifu](https://snakie002hosifu.blog)
